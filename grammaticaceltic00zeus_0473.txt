LIBER TERTIUS.

DE VERBO.

Verbum utriusque linguae, hibernicae et britannicae, non
solum flexionibus abundat, sed etiam particulis comitantibus eo-
dem fere modo, ut articulus est substantivi comes. Sunt eae par-
ticulae temporum et modorum praesertim indices, multum adju-
vantes systema verbi celtici. Tradentur ergo singula capita de
systemate verbi ejusque particulis, atque de flexione.

CAPUT PRIMUM.

De systemate verbi et particulis verbalibus.

Monumenta vetustiora comparata tam inter se quam cum re-
centioribus linguae formationibus demonstrant unum idemque
systema verbi celtici primitivum obtinens per omnes dialectos.
Repraesentant in utroque genere, activo et p as sivo, quorum
hoc flexionum copiae jam est minoris, tria tempora: praesens ,
in quo terminationes personarum ad nudam radicem accedunt,
praeteritum, eujus nota generalis, quae tamen in passivo sem-
per, in activo saepius deest, intercedit inter radicem et terminatio-
nes S, futurum, cujus nota inter radicem et terminationes est
B. Sunt autem duplicia haec tempora, primaria scilicet et se-

