4 [- l. VOCALES HIBERNICAE BREVES.

CAPUT PRIMUM.

De sonorum seriebus ‚ natura et infectione.

I. Soni hibernici.

A. Vocales.

Vocalium systemati, quod observatum est 111 linguis stirpis
indeuropaeae, non repugnat celtica lingua. Vocalis A, vocalium
centrum et principium, divergendo duobus radiis, extremas con-
tra se positas habet vocales ex una parte Ι, ex altera U, quae re-
ligantur per intermedias in principium, z· scilicet mediante E, at-
que u mediante O. Sunt omnes hae vocales aut simplices, sive
breves, correptae, aut duplices, sive longae, productae.
Junctae extremae vocales aut cum principio aut inter sc sunt
diphthongi, tres ergo AI, AL* et IU, ad quas accedit ex interme-
diis OE. Est harum vocalium, praesertim simplicium, vis alte-
rans inter sese, quam et hic nos dicemus infectionem.

Vocales breves.

A correptae exempla in vetustis nominibus gallicis sat exhi-
bent jam po'e'tae latini veteres* virgil. ecl. 1, 63; aut Ararin

³⁸ A poetis romanis vocum gallicarum vocales ea, qua audiebantur ex ore
peregrin0‚ quantitate redditas esse, 11011 dubium, cum pateat ex utraque lingua,
hibernica et britannica, et plures poetae fuerint gallicae originis vel linguae
gallicae habuerint cognitionem , e. gr. Virgilius, Catullus, Ausonius, Sido-
nius. Haec regula non destruitur una vel altera licentia poetica , cum e. gr.
Propertius 4, 10. 41 corripit a nominis gallici Virdomarus, quam utraque lin-
gua vindicat longam, et quam etiam lapis vetustus signo productionis no-
tat (Orell. 35525, vel cum alii poetae cogente metro producunt breves e, 0 in
nominibus Aremoricus, Caledonius, Meffidlanum. Recentiores poetae mino-
ris sunt auctoritatis in hac re , e. gr. Venantius Fortunatus, qui adeo diversa
quantitate profert easdem nominum germanicorum vocales: 4, 3 Thuringi,
producta u, 4 ‚ 2 et 8, 1 Thoringia‚ terra Toringa, correpta O, ut 7 ‚ 7 et 9, i
nomen Dauus, Dani, a modo producta modo correpta. Eodem modo in 3, 12.
14 Musella u producta, in 10, 10 Mosella ο correpta.

