LIBER SECUNDUS.

DE NOMINE ET PRONOMINE.

Pei-lustrata regula sonorum et interna vocum structura transi-
mus ad externam structuram flexionum. His prae ceteris excel-
lentes orationis partes sunt nomen, pronomen, verbum. Nomen
et pronomen hic secundus liber tractanda sumit, flexiones scilicet
substantivi et adjectivi praesertim, concordantes jam in monu-
mentis nostris, addens quae his vocibus praeterea inhaerent, de-
minutionis et gradationis formas. Quibus omnibus praemittendae
sunt articuli formae, et subjungenda nomina numeralia, denique
pronomina, in singulis capitibus.

CAPUT PRIMUM.
De tribus generibus veteris linguae et articulo.

In omnibus linguis celticis hodiernis nonnisi duo nominis
genera distinguuntur, genus masculinum et femininum. Sed patet
e vetustis nostris glossis hibernicis, ut e pronominis demonstrativi
cambrici formis, fuisse ut in omnibus aliis linguis hujus affinita-
tis etiam in vetere celtica tria genera non solum pronominum
sed etiam substantivorum et adjectivorum, et deleto serius discri-
mine grammaticali inter masculinum et neutrum commixta esse
haec duo genera in unum eodem modo, ut in lingua hodierna

