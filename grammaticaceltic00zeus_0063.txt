LIBER PRIMUS.

DE SONIS.

Soni linguae celticae, quae deprehenditur una linguarum
Asiae et Europae affinium a primordio, in aliis quidem concordans
cum ceteris ejusdem originis, in aliis propria et sui generis, quanl-
vis sit et ipsa divisa, ex quo exstant scripta monumenta, in duo
praecipue genera ‚ unum hibernicum ‚ alterum britannicum galli-
cumque, sese habent ut lingua ipsa onmis. Concordant scilicet
in summa quidem cum sonis aliarum affinium linguarum, in spe-
cie tamen propriis viis et legibus evolvuntur. Quas sonorum tam
origines quam leges evolutionis eruere, stamina ct elementa ergo
linguae utriusque, hibernicae et britannicae, exponere, hujus primi
libri argumentum erit.

Sonorum signa i. e. literae, ex quo traduntur gallicae voces
vel nomina a Romanis, ex quo transiit christiana religio a Roma-
nis ad Gallos, Britannos et Hibernos, romana sunt vel latina, quae
apud Hibernos jam inde a seculo quinto propria forma exculta et
transgressa ad Anglos et Saxones nomeu acceperunt literarum
anglosaxonicarum vel scripturae anglosaxonicae. Ante literas has
a Romanis receptas apud populos celticos scripturam propriam in
usu fuisse, testimonium perhibere videtur nomen quius, dei
gallici sermonis et linguae, quod scilicet nomen apud Hibernos
usque ad hodierna tempora servatum est in voce Oyam (Ogslzam,
Oylmm) designante scripturae vetustae hibernicae proprium ge-
nus, obvium in lapidum inscriptionibus vetustis, cognitumque

vor„ Ι. 1

