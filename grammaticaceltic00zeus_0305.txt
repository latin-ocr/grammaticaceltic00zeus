ΙΙ. 2. DECLINATIONIS HIBERNICAE ormo PRIOR. 243

CAPUT SECUNDUM.

De nominis flexione.

Ι. Nomen hibernicum.

A. Declinatio.

In vetusta lingua hibernica, quae formarum nominis varieta-
tem magnam servavit eaque longe superat etiam ejusdem aetatis
cambricam, est duplex declinandi ordo, quorum prior ob praeva-
lentes in flexionibus vocales possit dici vocalicus, posterior ob
praevalentes consonas consonanticus. Ad illum pertinent ad-
jectiva, quae non proprium modum sequuntur, ut in aliis linguis,
e. gr. germanica et slavica3 posterior ordo proprius est solum-
modo substantivis, nec tam numerosis quam in priore. In utroque
ordine vocales flexionum sunt sive externae, in fine accedentes,
sive internae, locum occupantes ante consonam terminantem, sive
est radicis sive derivationis. Sunt porro et substantiva quaedam
discrepando a solitis declinandi modis proprias formas evolventia,
vel anomala.

Ordo prior.

substantiva et adjectiva generis masculini et neutrius con-
cordant in flexionibus; substantiva et adjectiva generis feminini
suos proprios modos sequuntur. Exhibeo primum schema omnium
declinandi modorum, quos dico series, proponendo paradigmate
pro quocumque 3 produco dein substantiva sive adjectiva probantia
formas cujusvis seriei hie expositas, sive etiam varietates earum
offerentia, ex ipsis codicibus.

Declinatio masculina et generis neutrius.

Paradigmata: I. ee'le (socius). Exemplum hujus seriei deri-
vatum, e. gr. echire (mulio), lecte're (dispensator), addere non
tam necessarium videtur, quam in sequentibus ob internas flexio-
nis vocales. II. Exemplum non derivatum hall (membrum), de-

16*

